<!DOCTYPE HTML PUBLIC "-//W3C//DTD HTML 4.01 Transitional//EN"
"http://www.w3.org/TR/html4/loose.dtd">
<html DIR="LTR">
<head>
<meta http-equiv="Content-Type" content="text/html; charset=UTF-8">
<meta name="viewport" content="initial-scale=1.0">
<title>Sheria na Masharti ya Ziada ya Google Chrome na Mfumo wa Uendeshaji wa Chrome</title>
<style>
:root { color-scheme: light dark; }
body { font-family:Arial; font-size:13px; }
</style>
</head>

<body>
<h2>
 Sheria na Masharti ya Ziada ya Google Chrome na Mfumo wa Uendeshaji wa Chrome
</h2>
<p>
 Kwa kutumia Chrome au Mfumo wa Uendeshaji wa Chrome, unakubali Sheria na Masharti ya Google kwenye https://policies.google.com/terms na Sheria na Masharti haya ya Ziada ya Google Chrome na Mfumo wa Uendeshaji wa Chrome.
</p>
<p>
 Sheria na Masharti haya ya Ziada ya Chrome na Mfumo wa Uendeshaji wa Chrome yatatumika kwa misimbo inayoweza kutekelezwa ya matoleo ya Chrome na Mfumo wa Uendeshaji wa Chrome. Sehemu kubwa ya msimbo wa tovuti wa Chrome inapatikana bila malipo chini ya makubaliano ya leseni za programu huria kwenye https://code.google.com/chromium/terms.html.
</p>
<p>
 Utumiaji wako wa vipengele fulani vya Chrome na Mfumo wa Uendeshaji wa Chrome unategemea sheria na masharti yafuatayo:
</p>
<section>
 <p>
  <strong>
   AVC
  </strong>
 </p>
 <p>
  BIDHAA HII IMEPEWA LESENI CHINI YA MKUSANYIKO WA LESENI ZA HATAZA ZA AVC KWA MATUMIZI YA BINAFSI YA MTUMIAJI AU MATUMIZI MENGINE AMBAKO HAYAPOKEI MALIPO ILI (i) KUSIMBA VIDEO KWA KUZINGATIA VIWANGO VYA AVC ("VIDEO YA AVC") NA/AU (ii) KUSIMBUA VIDEO YA AVC AMBAYO ILISIMBWA NA MTUMIAJI ANAYESHIRIKI KATIKA SHUGHULI BINAFSI NA/AU ILITOKA KWA MTOA HUDUMA ZA VIDEO ALIYEIDHINISHWA KUTOA VIDEO ZA AVC. HAKUNA LESENI INAYOTOLEWA AU AMBAYO ITACHUKULIWA KWA AJILI YA MATUMIZI MENGINEYO. MAELEZO YA ZIADA YANAWEZA KUPATIKANA KATIKA MPEG LA, L.L.C. ANGALIA HTTP://WWW.MPEGLA.COM.
 </p>
</section>
<section>
 <p>
  <strong>
   Adobe
  </strong>
 </p>
 <p>
  Google Chrome inaweza kujumuisha kipengele kimoja au zaidi vinavyotolewa na Adobe Systems Incorporated na Adobe Software Ireland Limited (kwa pamoja “Adobe”). Utumiaji wako wa Programu ya Adobe kama ilivyobainishwa na Google (“Programu ya Adobe”) unafaa kutii sheria na masharti yafuatayo ya zaida (“Sheria na Masharti ya Adobe”). Wewe, kama unayepokea Programu ya Adobe, utarejelewa kwenye makubaliano haya kama “Mwenye Kijileseni.”
 </p>
 <p>
  1. Masharti ya Leseni.
 </p>
 <p>
  (a) Flash Player, Toleo la 10.x imeundwa kutumiwa tu kama programu jalizi ya kivinjari. Mwenye Kijileseni hapaswi kurekebisha wala kusambaza Programu hii ya Adobe kwa matumizi yoyote isipokuwa kama programu jalizi ya kivinjari ya kucheza maudhui katika ukurasa wa wavuti. Kwa mfano, Mwenye Kijileseni hatabadilisha Programu hii ya Adobe ili kuruhusu matumizi kwenye programu ambazo hutumika nje ya kivinjari (k.m., programu huru, wijeti, kiolesura cha kifaa).
 </p>
 <p>
  (b) Mwenye Kijileseni hatafichua API zozote za Flash Player, Toleo la 10.x, kupitia kiolesura cha programu jalizi kwa njia inayoruhusu kiendelezi hicho kutumika kama programu huru kucheza maudhui kutoka ukurasa wa wavuti.
 </p>
 <p>
  (c) Programu ya Chrome-Reader haipaswi kutumika kutekeleza hati zozote za PDF au EPUB ambazo zinatumia itifaki au mifumo ya usimamizi wa haki za kidijitali isipokuwa Adobe DRM.
 </p>
 <p>
  (d) Adobe DRM sharti iwashwe katika Programu ya Chrome-Reader kwenye hati zote za PDF na EPUB zilizolindwa za Adobe DRM.
 </p>
 <p>
  (e) Programu ya Chrome-Reader haipaswi kuzima uwezo wowote unaotolewa na Adobe katika Programu ya Adobe, isipokuwa inaporuhusiwa waziwazi na vipimo vya kiufundi, ukiwemo uwezo wa kutumia miundo ya PDF na EPUB na Adobe DRM.
 </p>
 <p>
  2. Usambazaji wa Kielektroniki. Mwenye Kijileseni anaweza kuruhusu upakuaji wa Programu ya Adobe kutoka tovuti, intaneti, intraneti au teknolojia kama hiyo (“Usambazaji wa Kielektoniki”) mradi Mwenye Kijileseni anakubali kwamba usambazaji wowote wa Programu ya Adobe unaofanywa na Mwenye Kijileseni, ikiwa ni pamoja na unaofanywa kupitia CD-ROM, DVD-ROM au vifaa vingine vya kuhifadhi maudhui na Usambazaji wa Kielektroniki, ukiruhusiwa moja kwa moja, utapitia mbinu adilifu za usalama ili kuzuia matumizi yasiyoruhusiwa. Kuhusiana na Usambazaji wa Kielektroniki unaoruhusiwa katika makubaliano haya, Mwenye Kijileseni anakubali kutumia masharti yoyote kwa njia adilifu, yaliyowekwa na Adobe, ikiwa ni pamoja na yale yanayohusiana na usambazaji kwa watumiaji wa hatima wa Bidhaa ya Mwenye Kijileseni.
 </p>
 <p>
  3. Makubaliano ya EULA na Sheria na Masharti ya Usambazaji.
 </p>
 <p>
  (a) Mwenye Kijileseni atahakikisha kuwa Programu ya Adobe inasambazwa kwa watumiaji wa hatima chini ya makubaliano yanayotekelezwa ya leseni ya mtumiaji wa hatima, kwa niaba ya Mwenye Kijileseni na wasambazaji wake, yenye angalau mojawapo ya masharti ya msingi yafuatayo (“Leseni ya Mtumiaji wa Hatima”): (i) makatazo dhidi ya kusambaza na kunakili, (ii) makatazo dhidi ya urekebishaji na miigo ya kazi, (iii) makatazo dhidi ya kutenganisha, utafiti wa kihandisi, kuondoa sehemu na kufanya Programu ya Adobe kuwa katika hali ya kueleweka na binadamu, (iv) sheria inayoonyesha umiliki wa Bidhaa ya Mwenye Kijileseni (kama ilivyobainishwa katika Kifungu cha Nane na Mwenye Kijileseni na watoa leseni wake, (v) kanusho la uharibifu usio wa moja kwa moja, maalum, wa kuambatana, wa adhabu na unaotokana na matendo mengine na (vi) makanusho na masharti mengine ya kiwango cha sekta, yakiwemo, kama inavyotumika: kanusho la arabuni zote za kisheria zinazotumika, kwa kiwango kamili kinachoruhusiwa na sheria.
 </p>
 <p>
  (b) Mwenye Kijileseni atahakikisha kwamba Programu ya Adobe inasambazwa kwa wasambazaji wa Mwenye Kijileseni chini ya makubaliano ya usambazaji wa leseni yanayotumika, kwa niaba ya Mwenye Kijileseni na wauzaji wake, makubaliano yanajumuisha sheria na masharti yanayolinda Adobe kama ilivyo Sheria na Masharti ya Adobe.
 </p>
 <p>
  4. Programu Huria. Mwenye Kijileseni hatatoa moja kwa moja au kwa njia isiyo wazi, au kudai kukabidhi yeyote, haki au ulinzi wowote chini ya hakimiliki ya Adobe au haki za umiliki ambazo zitafanya haki za umiliki kama hizo zitii leseni ya programu huria au mfumo ambao unafasiriwa au unaweza kufasiriwa kuwa matakwa yanayotoa masharti kuwa, ili Programu ya Adobe itumike, ibadilishwe na/au isambazwe, inafaa: (i) kubainishwa na kusambazwa katika muundo wa msimbo wa tovuti (ii) kupewa leseni kwa malengo ya kuunda miigo ya kazi; au (iii) kuweza kusambazwa upya bila malipo. Kwa sababu za ufafanuzi, masharti haya hayazuii Mwenye Kijileseni kusambaza, na Mwenye Kijileseni atasambaza Programu ya Adobe kama kifurushi cha Programu ya Google, bila malipo.
 </p>
 <p>
  5. Masharti ya Ziada. Kwa kuzingatia sasisho, toleo jipya au matoleo yoyote mapya ya Programu ya Adobe (kwa pamoja “Matoleo Mapya”) wanayopewa Wenye Vijileseni, Adobe ina haki za kutaka sheria na masharti ya ziada yatakayotumika kwenye Toleo Jipya na matoleo ya baadaye pekee, na kwa kuzingatia tu kiwango ambacho masharti kama hayo yanatumiwa na Adobe kwa wenye leseni wote wa matoleo hayo mapya. Ikiwa Mwenye Kijileseni hakubaliani na sheria au masharti hayo ya ziada, Mwenye Kijileseni hatakua na haki za leseni kuhusiana na Toleo hilo Jipya na haki za leseni ya Mwenye Kijileseni kuhusiana na Programu ya Adobe zitasimamisha kiotomatiki ifikapo siku ya 90 kuanzia tarehe ambapo Mwenye Kijileseni alipata sheria na masharti hayo ya ziada.
 </p>
 <p>
  6. Ilani ya Haki za Umiliki. Mwenye Kijileseni hatahitaji na atawakataza wasambazaji wake wasifute au kwa njia yoyote ile kubadilisha arifa za hakimiliki, chapa za biashara, nembo au arifa zozote zinazohusiana au arifa nyingine za hakimiliki za Adobe (na watoaji leseni wake, wakiwepo) zinazoonekana kwenye au katika Programu ya Adobe na nyenzo zinazoambatana na programu.
 </p>
 <p>
  7. Masharti ya Kiufundi. Mwenye Kijileseni na wasambazaji wake wanaweza tu kusambaza Programu ya Adobe na/au Toleo Jipya kwenye vifaa ambavyo (i) vinatimiza vipimo vya kiufundi vilivyochapishwa kwenye http://www.adobe.com/mobile/licensees, (au tovuti yake mbadala) na (ii) vimethibitishwa na Adobe kama ilivyoelezwa hapa chini.
 </p>
 <p>
  8. Uthibitishaji na Usasishaji. Mwenye Kijileseni sharti atume kwa Adobe kila mojawapo ya bidhaa ya Mwenye Kijileseni (na toleo la kila bidhaa husika) linalojumuisha Programu ya Adobe na/au Toleo Jipya (“Bidhaa ya Mwenye Kijileseni”) ambayo haitimizi vigezo vya kutojumuishwa kwenye Uthibitishaji wa Vifaa, ambavyo Google itatuma, ili Adobe ithibitishe. Mwenye Kijileseni atalipia kila bidhaa anayotuma kwa kununua vifurushi vya uthibitishaji kwa kutegemea sheria na masharti ya sasa ya Adobe yaliyo kwenye http://flashmobile.adobe.com/. Bidhaa ya Mwenye Kijileseni ambayo haijapita uthibitishaji haitasambazwa. Uthibitishaji utakamilishwa kulingana na mchakato wa sasa wa Adobe unaofafanuliwa kwenye http://flashmobile.adobe.com/ (“Uthibitishaji”).
 </p>
 <p>
  9. Wasifu na Device Central. Mwenye Kijileseni ataelekezwa kuweka maelezo fulani ya wasifu kuhusu Bidhaa za Mwenye Kijileseni kama sehemu ya mchakato wa Uthibitishaji au mbinu nyingine yoyote na Mwenye Kijileseni atatuma maelezo kama hayo, kwa Adobe. Adobe inaweza (i) kutumia maelezo ya wasifu kama yanavyohitajika kiuadilifu ili kuthibitisha Bidhaa ya Mwenye Kijileseni (ikiwa bidhaa hii inahitaji kuthibitishwa) na (ii) kuonyesha maelezo ya wasifu kwenye “mfumo wa Utashi wa Kifaa cha Adobe,” unaopatikana kwenye https://devices.adobe.com/partnerportal/ na unaopatikana kupitia uidhinishaji wa Adobe na zana na huduma za usanidi ili kuwezesha wasanidi programu na watumiaji wa hatima kuona jinsi maudhui na programu zinavyoonyeshwa kwenye Bidhaa za Mwenye Kijileseni (kwa mfano, jinsi picha za video zinavyoonekana kwenye simu fulani).
 </p>
 <p>
  10. Kuhamisha. Mwenye Kijileseni anakubali kwamba sheria na kanuni za Marekani zinadhibiti uhamishaji na utumaji upya wa bidhaa na data ya kiufundi kutoka Marekani, ikiwemo Programu ya Adobe. Mwenye Kijileseni anakubali kwamba, hatahamisha wala kutuma upya Programu ya Adobe bila idhini zifaazo za Marekani na Serikali za kigeni, ikiwa zipo.
 </p>
 <p>
  11.  Sheria na Masharti ya Kupitisha Teknolojia.
 </p>
 <p>
  (a) Isipokuwa kwa mujibu wa ruhusa au makubaliano yanayotumika pekee, kutoka kwa au na wahusika mahususi, Wenye Vijileseni hawatatumia au hawataruhusu matumizi ya Programu ya Adobe kwa ajili ya kusimba na kusimbua data ya sauti ya mp3 (.mp3) pekee kwenye kifaa kisicho cha PC (kwa mfano, simu ya mkononi au king'amuzi) na visimbaji au visimbuaji vya mp3 vilivyo katika Programu ya Adobe havipaswi kutumika au kufikiwa na bidhaa yoyote isipokuwa Programu ya Adobe. Programu ya Adobe inaweza kutumika kusimba au kusimbua data ya MP3 iliyo katika faili ya swf au flv, ambayo ina video, picha au data nyingine. Mwenye kijileseni atathibitisha kuwa matumizi ya Programu ya Adobe kwa vifaa visivyo vya PC, kama ilivyoelezwa kwenye makatazo yaliyo katika sehemu hii, yatahitaji malipo ya mirabaha ya utoaji leseni au gharama nyingine kwa washirika ambao wanaweza kuwa na haki za uvumbuzi zinazohusiana na teknolojia hiyo ya MP3 na kwamba Adobe na Mwenye Kijileseni hajalipa mirabaha au gharama nyingine kwa sababu ya haki za uvumbuzi za wengine kwa ajili ya matumizi haya. Iwapo Mwenye Kijileseni atahitaji programu ya kusimba au kusimbua ya MP3 kwa matumizi kama hayo, utakuwa wajibu wake kupata leseni ya haki ya uvumbuzi inayohitajika, ikiwa ni pamoja na haki zozote za hataza zinazotumika.
 </p>
 <p>
  (b) Mwenye Kijileseni hatatumia, kunakili wala kurekebisha (i) msimbo wa tovuti wa On2 (unaotolewa hapa kama kipengele cha Msimbo wa Tovuti) inavyohitajika ili kuruhusu Programu ya Adobe kusimbua video katika muundo wa faili ya video ya Flash (.flv au .f4v), na (ii) msimbo wa tovuti wa Sorenson Spark (uliotolewa hapa kama kipengele cha Msimbo wa Tovuti) kwa sababu finyu za kurekebisha hitilafu na kuboresha utendaji kwenye Programu ya Adobe. Kodeki zote zinazotolewa na Programu ya Adobe zinaweza kutumika na kusambazwa tu kama sehemu iliyojumuishwa ya Programu ya Adobe na haziwezi kufikiwa na programu nyingine yoyote, zikiwemo Programu nyingine za Google.
 </p>
 <p>
  (c) Msimbo wa Tovuti unaweza kutolewa na kodeki ya AAC na/au kodeki ya HE-AAC (“Kodeki ya AAC”). Matumizi ya Kodeki ya AAC yanategemea Mwenye Kijileseni kupata leseni sahihi ya hataza inayoshughulikia hataza zinazofaa kwa mujibu wa Utoaji wa Leseni ya VIA, kwa bidhaa za watumiaji wa hatima, ambako Kodeki ya AAC itatumika. Mwenye Kijileseni atathibitisha na kukubali kuwa Adobe haitoi leseni ya hataza kwa Kodeki ya AAC chini ya Makubaliano haya kwa Mwenye Kijileseni au wateja wake.
 </p>
 <p>
  (d) MSIMBO WA TOVUTI UNAWEZA KUWA NA MSIMBO WA LESENI ULIOTOLEWA CHINI YA MKUSANYIKO WA LESENI ZA HATAZA ZA AVC KWA AJILI YA MATUMIZI YA BINAFSI NA YASIYO YA KIBIASHARA YA MTUMIAJI ILI (i) KUSIMBA VIDEO KWA KUZINGATIA VIWANGO VYA AVC ("VIDEO YA AVC") NA/AU (ii) KUSIMBUA VIDEO YA AVC AMBAYO ILISIMBWA NA MTUMIAJI ANAYESHIRIKI KATIKA SHUGHULI BINAFSI AU ZISIZO ZA BIASHARA NA/AU ILITOKA KWA MTOA HUDUMA ZA VIDEO ALIYEIDHINISHWA KUTOA VIDEO ZA AVC. HAKUNA LESENI INAYOTOLEWA AU ITAKAYOCHUKULIWA KWA AJILI YA MATUMIZI MENGINEYO. MAELEZO YA ZIADA YANAWEZA KUTOKA MPEG LA, L.L.C. Angalia http://www.mpegla.com
 </p>
 <p>
  12. Kusasisha. Mwenye Kijileseni hataepuka hatua za Google au Adobe za kusasisha Programu ya Adobe katika bidhaa zote za Mwenye Kijileseni zinazojumuisha Programu ya Adobe kama kifurushi kwenye Programu ya Google (“Bidhaa za Mwenye Kijileseni”).
 </p>
 <p>
  13. Ilani za Sifa na Umiliki. Mwenye Kijileseni ataorodhesha Programu ya Adobe katika vipimo vya bidhaa ya Mwenye Kijileseni vinavyopatikana hadharani na kujumuisha uwekaji chapa ufaao wa Programu ya Adobe (bila kujumuisha nembo ya shirika la Adobe) kwenye nyenzo za kufungia au za kutangaza Bidhaa ya Mwenye Kijileseni kwa njia inayolingana na uwekaji chapa wa bidhaa za washirika wengine zinazojumuishwa katika Bidhaa ya Mwenye Kijileseni.
 </p>
 <p>
  14. Hakuna Dhima. PROGRAMU YA ADOBE INAPATIKANA KWA MWENYE KIJILESENI KWA MATUMIZI NA UTOAJI “JINSI ILIVYO” NA ADOBE HAITOI DHIMA KWA MATUMIZI AU UTENDAJI WAKE. ADOBE NA WAUZAJI WAKE HAWATOI NA HAWAWEZI KUTOA DHIMA YA UTENDAJI AU MATOKEO YANAYOPATIKANA KWA KUTUMIA PROGRAMU YA ADOBE. ISIPOKUWA KWA DHIMA, HALI, UWAKILISHAJI AU MASHARTI YOYOTE YA KUFIKIA KIWANGO AMBACHO HAYAWEZI KUTENGWA WALA KUDHIBITIWA NA SHERIA ZINAZOTUMIKA KWA MWENYE KIJILESENI KATIKA ENEO LA MAMLAKA LA MWENYE KIJILESENI, ADOBE NA WAUZAJI WAKE HAWATOI DHIMA, HALI, UWAKILISHAJI AU SHERIA NA MASHARTI (KWA NJIA YA MOJA KWA MOJA AU ISIYO YA WAZI, IWE KUPITIA SHERIA, SHERIA ZA KAWAIDA, DESTURI, MATUMIZI AU VINGINEVYO) KWENYE SUALA LOLOTE LINALOJUMUISHA BILA KIKOMO, KUTOKIUKA HAKI ZA WASHIRIKA WENGINE, UBORA WA MAUZO, UJUMUISHAJI, UBORA WA RIDHAA AU UFAAJI KWA MATUMIZI MAHUSUSI. MWENYE KIJILESENI ANAKUBALI KWAMBA HATATOA DHIMA YOYOTE, KWA NJIA YA MOJA KWA MOJA AU ISIYO YA WAZI, KWA NIABA YA ADOBE.
 </p>
 <p>
  15. Kikomo cha Dhima. ADOBE NA WAUZAJI WAKE HAWATAWAJIBIKIA MWENYE KIJILESENI KATIKA TUKIO LOLOTE KWA UHARIBIFU, MADAI AU GHARAMA ZOZOTE KWA NJIA YOYOTE AU UHARIBIFU WOWOTE UNAOAMBATANA, USIO WA MOJA KWA MOJA AU FAIDA YOYOTE ILIYOPOTEA AU AKIBA ILIYOPOTEA, HATA KAMA MWAKILISHI WA ADOBE AMESHAURIWA KUHUSU UWEZEKANO WA HASARA, UHARIBIFU, MADAI AU GHARAMA KAMA HIZO AU KWA MADAI YOYOTE KUTOKA KWA MSHIRIKA MWINGINE. MASHARTI NA HALI ZA KIPEKEE ZILIZOPO ZINATUMIKA KWA KIWANGO KINACHORUHUSIWA NA SHERIA ZINAZOTUMIKA KATIKA ENEO LA MAMLAKA LA MWENYE KIJILESENI. DHIMA YA JUU YA ADOBE NA ILE YA WAUZAJI WAKE CHINI YA AU INAYOHUSIANA NA MAKUBALIANO HAYA HAITAZIDI DOLA ELFU MOJA ZA MAREKANI (US$1,000). Hakuna chochote kilichojumuishwa katika Makubaliano haya kinachopunguza dhima ya Adobe kwa Mwenye Kijileseni katika tukio la kifo au majeraha yanayotokana na ulegevu wa Adobe au ulegevu wa sheria ya udanganyifu (ulaghai). Adobe inatenda kwa niaba ya wauzaji wake kwa malengo ya kukanusha, kutojumuisha na/au kupunguza wajibu na dhima kwa mujibu wa Makubaliano haya lakini si kwa majukumu wala malengo mengineyo.
 </p>
 <p>
  16. Sheria na Masharti ya Ulinzi wa Maudhui
 </p>
 <p>
  (a) Ufafanuzi.
 </p>
 <p>
  “Kanuni za Utiifu na Uthabiti” zinamaanisha hati inayoweka kanuni za utiifu na uthabiti kwenye Programu ya Adobe zinazopatikana katika http://www.adobe.com/mobile/licensees, au tovuti yake mbadala.
 </p>
 <p>
  “Majukumu ya Ulinzi wa Maudhui” yanaamanisha vile vipengele vya Programu ya Adobe ambavyo vimeundwa ili kuhakikisha kutii Kanuni za Utiifu na Uthabiti na kuzuia kucheza, kunakili, kubadilisha au kusambaza upya au vitendo vingine kwa kuzingatia maudhui ya dijitali yanayosambazwa kwa matumizi ya watumiaji wa Programu ya Adobe wakati vitendo kama hivyo havijaidhinishwa na wamiliki wa maudhui kama hayo ya dijitali au wasambazaji wake waliopewa leseni.
 </p>
 <p>
  “Msimbo wa Ulinzi wa Maudhui” unamaanisha msimbo ulio katika matoleo fulani yaliyobainishwa ya Programu ya Adobe yanayoruhusu Majukumu fulani ya Ulinzi wa Maudhui.
 </p>
 <p>
  “Ufunguo” unaamanisha thamani fulani ya kriptografia katika Programu ya Adobe inayotumika kusimbua maudhui ya dijitali.
 </p>
 <p>
  (b) Masharti ya Leseni. Haki ya Mwenye Kijileseni ya kutumia leseni kulingana na Programu ya Adobe inategemea wajibu na masharti yafuatayo ya ziada. Mwenye Kijileseni atahakikisha kwamba wateja wa Kijileseni wanatii wajibu na masharti haya kwa kiwango kilichowekewa Mwenye Kijileseni kwa mujibu wa Programu ya Adobe; tukio lolote la wateja wa Mwenye Kijileseni kukosa kutii wajibu na masharti haya ya ziada litachukuliwa kuwa ukiukaji mkuu wa mkataba na Mwenye Kijileseni.
 </p>
 <p>
  b.1. Mwenye Kijileseni na wateja wanaweza tu kusambaza Programu ya Adobe ambayo inatimiza Kanuni za Utiifu na Uthabiti kama inavyothibitishwa na Mwenye Kijileseni wakati wa mchakato wa uthibitishaji uliofafanuliwa hapa juu katika Sheria na Masharti ya Adobe.
 </p>
 <p>
  b.2. Mwenye Kijileseni hapaswi (i) kuepuka Majukumu ya Ulinzi wa Maudhui ya Programu ya Adobe au Programu ya Adobe inayohusiana, ambayo yanatumika kusimba na kusimbua maudhui ya dijitali kwa matumizi yaliyoidhinishwa na watumiaji wa Programu ya Adobe au (ii) kusanidi au kusambaza bidhaa ambazo zimeundwa ili kuepuka Majukumu ya Ulinzi wa Maudhui ya Programu ya Adobe au Programu ya Adobe inayohusiana, ambayo yanatumika kusimba na kusimbua maudhui ya dijitali kwa matumizi yaliyoidhinishwa na watumiaji wa Programu ya Adobe.
 </p>
 <p>
  (c) Funguo zilizo hapa zimebainishwa kama Maelezo ya Siri ya Adobe na Mwenye Kijileseni, kwa kuzingatia Funguo, atatii Utaratibu wa Kushughulikia Msimbo wa Tovuti wa Adobe (utakaotolewa na Adobe akiomba).
 </p>
 <p>
  (d) Idhini ya Kuondoa Vizuizi. Aliyepewa Kijileseni anakubali kuwa ukiukaji wa Makubaliano haya unaweza kuathiri Majukumu ya Ulinzi wa Maudhui ya Programu ya Adobe na huenda ukasababisha athari ya kipekee na ya kudumu kwa maslahi ya Adobe na wamiliki wa maudhui ya digitali ambao wanategemea Majukumu kama haya ya Ulinzi wa Maudhui na kwamba huenda madhara kama haya hasifidiwe kikamilifu na fedha. Kwa hivyo, Mwenye Kijileseni anakubali pia kwamba Adobe inaweza kuomba idhini ya kuondoa vizuizi ili kuzuia au kupunguza madhara yanayosababishwa na ukiukaji kama huu, mbali na kufidiwa kifedha.
 </p>
 <p>
  17. Wafaidi wa Nje Waliolengwa. Adobe Systems Incorporated na Adobe Software Ireland Limited ni wafaidi wa nje waliolengwa na makubaliano ya Google pamoja na Mwenye Kijileseni kwa mujibu wa Programu ya Adobe, ikiwemo lakini si tu, Sheria na Masharti ya Adobe. Mwenye Kijileseni anakubali, kwa kuzingatia kitu chochote kinyume cha makubaliano yake na Google, kwamba Google inaweza kufichua utambulisho wa Mwenye Kijileseni kwa Adobe na kuthibitisha kwa maandishi kwamba Mwenye Kijileseni ameingia katika makubaliano ya leseni na Google, ikiwemo Sheria na Masharti ya Adobe. Mwenye Kijileseni sharti afanye makubaliano na kila mojawapo ya wateja wake na ikiwa wateja kama hawa wanaruhusiwa kusambaza upya Programu ya Adobe, makubaliano kama haya yatajumuisha Sheria na Masharti ya Adobe.
 </p>
</section>
<p>
 Kwa kuongezea, utumiaji wako wa vipengele fulani vya Mfumo wa Uendeshaji wa Chrome unafaa kutii masharti yafuatayo:
</p>
<section>
 <p>
  <strong>
   MPEG-4
  </strong>
 </p>
 <p>
  BIDHAA HII IMEPEWA LESENI CHINI YA ORODHA YA LESENI ZA HATAZA ZA MPEG-4 VISUAL KWA MATUMIZI YA BINAFSI NA YASIYO YA KIBIASHARA YA MTUMIAJI ILI (i) KUSIMBA VIDEO KWA KUZINGATIA VIWANGO VYA MPEG-4 VISUAL ("VIDEO ZA MPEG-4") NA/AU (ii) KUSIMBUA VIDEO YA MPEG-4 AMBAYO ILISIMBWA NA MTUMIAJI ANAYESHIRIKI KATIKA SHUGHULI BINAFSI NA ISIYO YA BIASHARA NA/AU ILITOKA KWA MTOA HUDUMA ZA VIDEO ALIYEIDHINISHWA NA MPEG LA ILI KUTOA VIDEO ZA MPEG-4. HAKUNA LESENI INAYOTOLEWA AU AMBAYO ITACHUKULIWA KWA AJILI YA MATUMIZI MENGINEYO. MAELEZO YA ZIADA YAKIWEMO YALE YANAYOHUSIANA NA MATUMIZI YA UTANGAZAJI WA NDANI NA WA KIBIASHARA NA UTOAJI LESENI YANAWEZA KUPATIKANA KUTOKA MPEG LA, LLC. ANGALIA HTTP://WWW.MPEGLA.COM.
 </p>
</section>

</body>
</html>
